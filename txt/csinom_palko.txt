CSÍNOM PALKÓ

Csínom Palkó, Csínom Jankó, csontos karabélyom,
szép selymes lódingom, dali pár pisztolyom,
Nosza, rajta, jó katonák, igyunk egészséggel,
menjen táncba ki-ki köztünk az ő jegyesével!

Ne bánkódjék senki köztünk, menjünk az Alföldre,
megrontatik kezünk által az labanc ereje.
Szabad nékünk, jó katonák, Tisza-Duna közi,
labancságnak mert nincs sehult ottan semmi közi.

